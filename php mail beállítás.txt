A nálunk regisztrált tárhelyeken a PHP mail() függvénye illetve a Perl CGI-ből történő levélküldés visszaélések megakadályozása miatt korlátozva van.

Azoknak a felhasználóinknak, akik jóhiszeműen szeretnék használni a scriptekből történő levélküldést, továbbra is megtehetik, az alábbiak figyelembevételével:

    * Bejelentkezés után a "PHP/CGI levélküldés" menüpontban az "azonosító generálása" gombra kattintva aktiválni kell a szolgáltatást. Ha már aktiváltad a szolgáltatást, a gomb helyén az azonosítód jelenik meg.
    * Naponta (24 óra alatt) maximum 50 levél küldhető el.
    * Egy e-mail maximum 5 címzettet tartalmazhat összesen, együttvéve a To:, Cc:, Bcc: mezőket.
    * A levelek header részébe be kell illesztened a következő sort:

      X-FW-MailID: azonosító

      ahol az azonosító helyére az általunk generált karaktersorozatot kell beírnod.

Példa: PHP esetén a mail() függvény 4. paraméterében (additional headers) tudod megadni, azaz: mail("címzett e-mail címe","levél tárgya","levél szövege","X-FW-MailID: azonosító");

Perl CGI-ből történő használathoz a következő útvonalat adhatod meg: /usr/sbin/sendmail

A PHP mail() függvénye korábban is használható volt speciális paraméterezéssel. Ez a korábbi mód - bár továbbra is használható és működik - már nem támogatott, kérjük, PHP scriptjeidben cseréld le a fenti módszerre.